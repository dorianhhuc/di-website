---
title: Patroonherkenning en Beeldverwerking
author: Arno Bosse
type: page
---
Digitale foto’s en ingescande documenten zijn voor computers in principe inhoudelijk onleesbaar. Het team Computer Vision ontwikkelt software die grote hoeveelheden van dit type data verwerkt en er nieuwe, computerleesbare data uit extraheert. De nadruk ligt hierbij op de analyse van ingescande handgeschreven, getypte en gedrukte documenten.

Binnen het team Computer Vision is een pijplijn ontwikkeld waarin gescande documenten verschillende stappen van het analyseproces doorlopen. Voor elke stap zijn verschillende tools voorhanden, ontwikkeld in eigen beheer of door externen, zodat voor elk type data de optimale pijplijn kan worden samengesteld.

Binnen de pijplijn wordt de tekst in de documenten gescheiden van de achtergrond, worden verschillende secties in de opmaak onderscheiden en worden de woorden herkend en omgezet naar tekstdata. Deze Optical Character Recognition en Handwritten Text Recognition maakt de tekst van de ingescande afbeeldingen digitaal doorzoekbaar. Ook maken de methoden van team Computer Vision het mogelijk de auteur van een tekst te identificeren of verifiëren, afbeeldingen automatisch te classificeren of segmenteren, en documenten te dateren en lokaliseren.

### Contact
images@di.huc.knaw.nl

### Verwante Onderzoeksprojecten

+ [Republic]https://republic.huygens.knaw.nl/ (2019-2023)
Digitale ontsluiting van de resoluties van de Staten Generaal van 1576 tot en met 1796. Deze deels handgeschreven, deels geprinte documenten tonen de vorming van de Republiek der Zeven Verenigde Nederlanden.
+ [Globalise]https://globalise.huygens.knaw.nl/ (2021-2026)
Digitale infrastructuur waarin de belangrijkste reeks VOC-rapporten voor geavanceerde nieuwe onderzoeksmethoden kunnen worden ontsloten. De infrastructuur maakt de documenten niet alleen doorzoekbaar, maar ook onderzoekbaar.
+ [TRIADO]https://www.oorlogsbronnen.nl/nieuws/project-tribunaalarchieven-als-digitale-onderzoeksfaciliteit-triado  (2017-2019)
In het project Tribunaalarchieven als digitale onderzoeksfaciliteit (TRIADO) zijn aan de hand van concrete onderzoeksvragen methoden verkend om het meest geraadpleegde Tweede Wereldoorlog-archief van Nederland, het Centraal Archief Bijzondere Rechtspleging (CABR), digitaal beter doorzoekbaar te maken.
+ [Digital Forensics]https://www.huygens.knaw.nl/projecten/digital-forensics-for-historical-documents/ (2018-2021)
In één digitale omgeving zijn forensische en paleografische methode voor handschriftanalyse gecombineerd.

### Software en Data


### Publicaties en Presentaties

n.v.t.
