---
title: Duurzaam collectiebeheer
author: Menno Rasch
type: page
summary: Een belangrijke kerntaak van de afdeling Digitale Infrastructuur is het beheren van digitale data. Niet alleen omdat alle onderzoeksprojecten data produceren, maar ook omdat onze instituten als doel hebben om datasets of digitale collecties te vormen en beschikbaar te stellen.
---
Een belangrijke kerntaak van de afdeling Digitale Infrastructuur is het beheren van digitale data. Niet alleen omdat alle onderzoeksprojecten data produceren, maar ook omdat onze instituten als doel hebben om datasets of digitale collecties te vormen en beschikbaar te stellen. Dit geldt met name voor het IISG, dat een direct collectievormende doelstelling heeft. Deze datasets stellen we duurzaam, en zo veel mogelijk volgens de FAIR-principes beschikbaar. We zijn daarom ook [CoreTrustSeal](https://www.coretrustseal.org/) gecertificeerd .

Deze werkzaamheden voeren we uit in nauwe samenwerking met de afdeling Databeheer van het Huygens Instituut, en met de afdeling Collecties van het IISG.
Het belang van de digitale collecties is groot; het betreft vaak ook digitaal erfgoed. Daarom is het HuC formeel ook het ‘knooppunt’ voor de sector wetenschap binnen het [Netwerk Digitaal Erfgoed](https://netwerkdigitaalerfgoed.nl/). Ook onze samenwerking met [DANS](https://dans.knaw.nl/) wordt steeds belangrijker. Recent zijn we ook een samenwerking aangegaan met het [NIOD](https://www.niod.nl/), waarvoor wij de digitale collecties zullen beheren.

Een grote verzameling datasets die we beschikbaar stellen zijn te vinden op: [https://datasets.iisg.amsterdam/](https://datasets.iisg.amsterdam/).
Neem voor meer informatie contact op met Mario Mieldijk (team Concern Infrastructure) via [concern-infrastructure@di.huc.knaw.nl](mailto:concern-infrastructure@di.huc.knaw.nl).

#### Duurzame software en infrastuctuur

De afdeling DI ontwikkelt software en infrastructuur zo duurzaam mogelijk. Waar dat kan gebruiken we bestaande tools en software. We bouwen door op generieke componenten om de specifieke onderzoeksvragen te kunnen bedienen. Voor het doorontwikkelen van software zoeken we altijd de samenwerking op met andere partijen. De software stellen we altijd Open Source beschikbaar.

De afdeling DI beschikt over een eigen team Concern Infrastructure, dat de ontwikkelde infrastructuur beheert en zorgt voor een veilige toegang hiertoe. Door het gebruik van technieken zoals Kubernetes, Docker, vmWare en Database-clusters wordt de infrastructuur schaalbaar en duurzaam onderhouden.

We nodigen onderzoekers en ontwikkelaars uit om gebruik te maken van deze infrastructuur en om samen met ons hieraan verder te bouwen.

Een grote verzameling Open Source softwareprojecten zijn te vinden op [GitHub](https://github.com/knaw-huc).
